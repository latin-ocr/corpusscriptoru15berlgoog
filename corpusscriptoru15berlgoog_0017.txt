AD LECTOREM,

m

Exsolvo nunc promissi fidem, quam ante biennium , cum
Palaephatum ederem, de publicando etiam Cinnamo dedi, ‘le-·
ctor amice et benevole. scriptor is, seu regius, ut se ipse voa
cat, Grammaticus, memoria sane et posteritate dignissimus,
vitam Ioannis comneni, imperatoris Constantinopolitani‚ brevi
compendio tradidit: sed imperium ac res gestas fflii eius et·
successoris Manue’lis, cui per Asiam atque Europam bellanti
adolescens admodum comes adfuit, cuius sacta pleraque oculis
suis vidit, longa serie prosecutus est. dictio eius pura ac tersa
satis, Herodoti , Xenophontis ‚ aliorumque veteris Graeciae in
historia principum, aemula: ut vel hac solum virtute immenso*
post se spatio · relinquat Glycam , Constantinum manassem,
Tzetzem ‚ Choniatem Nicetam , et qui alii eius aevo, aut paullo
post, scripsere tumidi homines et salebrosi. fidem profitetur
incorruptam, sine amore cuiusquam, sine odio; quamquam
indulgentior visus est quibusdam in laudando Manue'le, deprae-
dicandoque magnis ausis ‚ saepe etiam temerariis , promptum
eius animum3 cum tamen hanc a se et principe suo.avertere
suspicionem conetur, producta ad exemplum Alexandri Magni
et reliquorum audacia ‚ qui gloria sublati , pericula in praeliis
sua esse, non militum , voluerunt. quidquid sit , ,habes certe
erutum tenebris ac carcere caeco omnibus aequalibus ingenio et
claritate sua praelucentem scriptorem3 et , quod habes , gratias
hoc ages nomine industriae et liberalitati amplissimi atque in-
cliti nominis viri ISAAGI VOSSII‚ qui eum e codice Vaticanae
bibliothecae exscriptum maioribus distentus curis mihi, ut iuris
facerem publici ‚ donavit: meum si in vertendo illustrandoque
studium modo agnoveris , amplum satis collocatae operae prae-

