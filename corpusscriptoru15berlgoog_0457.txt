AD =URBEM ROMAM,

qnando in eam adveniens triumphali pompa invecta est ’

illustrissima et serenissima Suecorum, Gotthorum et

Wandalorum regina christina.
i

 

Roma beatorum domus inclita , quam dedit unam
omnibus armipotens urbibus esse caput.
quis tua stravit h‘umo fastigia? Gallicus an te
hostili victam torruit igne furor?
an ferus a Cannis tumida ruit Annibal ira
Dardana Phoenissa tecta cremare face?
an Nero nocturnos tibi subdidit ebrius ignes
Troianos ludens in tua busta rogos?
non sane: at gelida flammas tibi Gotthus ab arcto
immisit, populus Marte favente ferox.
Gotthica Romanas fregerunt spicula turres,
Gotthorum Ausonias pertudit hasta fores.
saevus Alaricus, Totilaeque ferocia diri,
arces in cinerem, Roma , dedere tuas.
flevit ad hunc fumum summa Praenestis ab arce
Fortuna, et tantum se nocuisse dolet.
ipsa etiam quamvis glaciali dura rigore
Romuleae damnis ingemit ursa lupae.
ecce iugis septem septeni dona triones
sera, sed illatis aequa malis referunt. ,
compensantur Alarici Totilaeque ruinae
Christiane adventn3 desine, Roma ‚ queri.
salve virgo trium domina, stupor omnium amorque
regnorum, virtus cui comes est et honor.
euge ades, et fessis requiem auxiliumque parante
rebus Alexandro , tu quoque confer opem·

PETRUS POSSINUS‚

e Soc. Iesu.

 

